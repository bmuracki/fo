---
title: 'Uprising Festival 2018: jamajskie gwiazdy na Złotych Piaskach'
date: '2018-08-30T21:38:35+02:00'
status: publish
permalink: /2018/08/uprising-festival-2018-jamajskie-gwiazdy-na-zlotych-piaskach
author: 'Bartek Muracki'
excerpt: ''
type: post
id: 6571
thumbnail: ../../../uploads/2018/08/Uprising_Festival_2018_Photo_Bartek_Muracki-5966.jpg
category:
    - Festiwale
    - 'Fotografia koncertowa'
tag:
    - reggae
    - 'uprising festival'
post_format: []
language:
    - Polski
post_translations: []
hickory_post_type:
    - regular
video:
    - 'a:1:{i:0;a:4:{s:9:"embed_url";s:0:"";s:12:"embed_height";s:3:"420";s:15:"self_hosted_url";s:0:"";s:18:"self_hosted_height";s:3:"420";}}'
gallery:
    - 'a:1:{i:0;a:1:{s:6:"images";a:1:{i:0;a:2:{s:5:"image";s:0:"";s:7:"caption";s:0:"";}}}}'
review:
    - 'a:1:{i:0;a:4:{s:13:"overall_score";s:1:"0";s:14:"review_heading";s:0:"";s:12:"summary_text";s:0:"";s:8:"criteria";a:1:{i:0;a:2:{s:4:"name";s:0:"";s:5:"score";s:1:"0";}}}}'
music:
    - 'a:1:{i:0;a:6:{s:9:"embed_url";s:0:"";s:12:"embed_height";s:3:"420";s:16:"soundcloud_embed";s:0:"";s:33:"soundcloud_include_featured_image";s:1:"0";s:13:"spotify_embed";s:0:"";s:30:"spotify_include_featured_image";s:1:"0";}}'
image_size:
    - normal
post_size:
    - normal_post
is_featured:
    - '1'
featured_data:
    - 'a:1:{i:0;a:2:{s:12:"custom_image";s:0:"";s:12:"custom_title";s:0:"";}}'
show_featured_image:
    - '1'
show_tags:
    - '0'
show_share_buttons:
    - '0'
show_author_box:
    - '0'
show_related_posts:
    - '0'
hickory_post_fields:
    - 'a:14:{i:0;s:17:"hickory_post_type";i:1;s:5:"video";i:2;s:7:"gallery";i:3;s:6:"review";i:4;s:5:"music";i:5;s:10:"image_size";i:6;s:9:"post_size";i:7;s:11:"is_featured";i:8;s:13:"featured_data";i:9;s:19:"show_featured_image";i:10;s:9:"show_tags";i:11;s:18:"show_share_buttons";i:12;s:15:"show_author_box";i:13;s:18:"show_related_posts";}'
---
**Na słowacki Uprising wybierałem się już od kilku lat. Zawsze jednak coś mnie zatrzymywało i w efekcie na festiwal wysyłałem znajomych dziennikarzy i fotografów. Wracali zachwyceni. A w tym roku koniec sierpnia spędzałem w drewnianej chacie na Spiszu, tuż przy granicy ze Słowacją. Wystarczył rzut okiem na mapę, żeby stało się jasne – szybko nie nadarzy się lepsza okazja, by odwiedzić Bratysławę. Wsiadłem w auto i po czterech godzinach zameldowałem się na Złotych Piaskach.**

Uprising odbywa się na terenie ośrodka rekreacyjnego, położonego niecałe pół godziny jazdy tramwajem od centrum Bratysławy. Pole namiotowe jest na miejscu, a kiedy pogoda dopisuje, festiwalowicze mogą ochłodzić się w pobliskim jeziorze. W tym roku aura nas nie rozpieszczała, gdyż wraz z rozpoczęciem festiwalu nad tę część Europy nadciągnął chłodny front, przynosząc ze sobą temperatury w okolicy 20 stopni, deszcze i burze. Mało kto przejmował się jednak pogodą.

### Solidny program i jamajscy headlinerzy

Nie znając za bardzo słowackiej sceny, skupiłem się na jamajskich i europejskich headlinerach. A tych na afiszu było pod dostatkiem. Na pierwszy ogień – Ras Muhamad, artysta z Indonezji, którego pamiętam z występu w Ostródzie. To była świetna rozgrzewka przed setem **Romaina Virgo**. Świetny band, za konsoletą Debo Ras, dawniej pracujący z Raging Fyah, a na scenie – rewelacyjna forma wokalisty i parada hitów, na czele z “No Money”. Widziałem Virgo kilka lat temu na Summerjamie i nie zrobił na mnie większego wrażenia i jestem pod wrażeniem postępu.

A kiedy Virgo zszedł ze sceny, jego miejsce zajęli **The Skatalites**. Tego bandu nie trzeba przedstawiać nikomu. Grupa ma się świetnie (na basie Val Douglas, na puzonie legendarny Vin Gordon), prym wiedzie Doreen Shaffer, która na Uprisingu wystąpiła wspólnie z weteranem ska i rocksteady Derrickiem Morganem. Do tego podczas “Simmer Down” na scenie pojawił się Andrew Tosh. Czego chcieć więcej?

Może **Gentlemana**? Niemiecka maszyna nie zacina się i oglądanie ich show było przyjemnością (chociaż niedawno widzieliśmy się w Ostródzie). Cenię Tillmana za to, że często zaprasza na scenę lokalnych wykonawców – tym razem wykonał wspólne numery z Ras Muhamadem i Toke. Mnie także czekał egzamin ze znajomości tekstów, kiedy artysta wracał z publiczności do fosy i podetknął mi pod nos mikrofon. Mam nadzieję, że wyszło przyzwoicie!

W sobotę na dużej scenie pięknie zaśpiewali Jamajczycy z **The Mighty Diamonds**, a włoska ekipa **Mellow Mood** sprawnie rozbujała tłum, w sam raz na świetne koncerty **Inner Circle** i **Juliana Marleya**.<span class="Apple-converted-space"> </span>

### Jest życie poza dużą sceną…

Ale scen na Uprisingu jest kilka – na krótko odwiedziłem także namiot dancehallowy i kącik dubowy, gdzie obejrzałem występy **Brother Culture**, **Lee “Scratch” Perry’ego** i dancehallowego klasyka **Johnny’ego Osbourne’a**. O ile koncerty legendarnego producenta od lat zaliczają się do kategorii osobliwości, to Osbourne dał solidną lekcję jamajskiego deejayingu, nawijając do kolejnych klasycznych riddimów Fatty z Soul Stereo.<span class="Apple-converted-space"> Z kolei fani hip-hopu mogli posłuchać Amerykanów z Onyx i Slum Village.</span>

Uprising to jednak nie tylko muzyka – to przede wszystkim klimat i wzajemna życzliwość. Dużo przestrzeni dla działań artystycznych (instalacje, grafitti na terenie festiwalu, przez cały czas działała mała scena stand-upowa!) i nacisk na kwestie ekologii.<span class="Apple-converted-space"> </span>

Tak jak na wielu zachodnich festiwalach, kupując piwo płacimy drobny zastaw za kubek z twardego plastiku. Dzięki temu po terenie nie walają się tysiące plastikowych jednorazowych kubeczków. Oczywiście, wielka w tym zasługa także armii wolontariuszy, którzy niestrudzenie maszerowali po terenie festiwalu i na bieżąco zbierali śmieci. Mała rzecz, a cieszy. Ludzie chodzący na bosaka w wielotysięcznym tłumie to naprawdę wspaniały widok.

### Okiem fotografa

Tym razem na festiwal wybrałem się z naprawdę minimalnym zestawem. Oprócz Nikona D750 w torbie wylądowała Sigma 35 f/1.4 oraz Nikkor 80-200 f/2.8. Pewnie, czasami brakowało szerszego kąta; we znaki dawała się też wysoka scena – ciekawe ujęcia od frontu były sporym wyzwaniem. Na szczęście część ujęć mogłem wykonać ze sceny – tak powstały m.in. najciekawsze zdjęcia Gentlemana.

**Mam nadzieję, że spodoba Wam się moje spojrzenie na festiwal. Postaram się wrócić za rok!**

![](../../../uploads/2018/08/Uprising_Festival_2018_Photo_Bartek_Muracki-3982.jpg)

![](../../../uploads/2018/08/Uprising_Festival_2018_Photo_Bartek_Muracki-3899.jpg)

![](../../../uploads/2018/08/Uprising_Festival_2018_Photo_Bartek_Muracki-3933.jpg)

![](../../../uploads/2018/08/Uprising_Festival_2018_Photo_Bartek_Muracki-4062.jpg)

![](../../../uploads/2018/08/Photo_Bartek_Muracki-4332.jpg)

![](../../../uploads/2018/08/Uprising_Festival_2018_Photo_Bartek_Muracki-4193.jpg)

![](../../../uploads/2018/08/Uprising_Festival_2018_Photo_Bartek_Muracki-4366.jpg)

![](../../../uploads/2018/08/Uprising_Festival_2018_Photo_Bartek_Muracki-4547.jpg)

![](../../../uploads/2018/08/Uprising_Festival_2018_Photo_Bartek_Muracki-4568.jpg)

![](../../../uploads/2018/08/Uprising_Festival_2018_Photo_Bartek_Muracki-4652.jpg)

![](../../../uploads/2018/08/Uprising_Festival_2018_Photo_Bartek_Muracki-4725.jpg)

![](../../../uploads/2018/08/Uprising_Festival_2018_Photo_Bartek_Muracki-3908.jpg)

![](../../../uploads/2018/08/Uprising_Festival_2018_Photo_Bartek_Muracki-4861.jpg)

![](../../../uploads/2018/08/Uprising_Festival_2018_Photo_Bartek_Muracki-5357.jpg)

![](../../../uploads/2018/08/Uprising_Festival_2018_Photo_Bartek_Muracki-5414.jpg)

![](../../../uploads/2018/08/Uprising_Festival_2018_Photo_Bartek_Muracki-5550.jpg)

![](../../../uploads/2018/08/Uprising_Festival_2018_Photo_Bartek_Muracki-5620.jpg)

![](../../../uploads/2018/08/Uprising_Festival_2018_Photo_Bartek_Muracki-5654.jpg)

![](../../../uploads/2018/08/Uprising_Festival_2018_Photo_Bartek_Muracki-6022.jpg)

![](../../../uploads/2018/08/Uprising_Festival_2018_Photo_Bartek_Muracki-6114.jpg)

![](../../../uploads/2018/08/Uprising_Festival_2018_Photo_Bartek_Muracki-6224.jpg)

![](../../../uploads/2018/08/Uprising_Festival_2018_Photo_Bartek_Muracki-6438.jpg)

![](../../../uploads/2018/08/Uprising_Festival_2018_Photo_Bartek_Muracki-5966.jpg)