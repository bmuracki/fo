---
title: 'Pol&#8217;and&#8217;Rock Festival 2018: wszystko, tylko nie scena'
date: '2018-08-10T23:56:01+02:00'
status: publish
permalink: /2018/08/polandrock-festival-2018-wszystko-tylko-nie-scena
author: 'Bartek Muracki'
excerpt: ''
type: post
id: 6413
thumbnail: ../../../uploads/2018/08/PolandRock_2018_foto_Bartek_Muracki-28-4976-1.jpg
category:
    - Festiwale
    - 'Fotografia koncertowa'
    - 'O fotografii'
tag:
    - 'polandrock festival'
    - 'Przystanek Woodstock'
    - 'Woodstock Festival'
post_format: []
language:
    - Polski
post_translations: []
hickory_post_type:
    - regular
video:
    - 'a:1:{i:0;a:4:{s:9:"embed_url";s:0:"";s:12:"embed_height";s:3:"420";s:15:"self_hosted_url";s:0:"";s:18:"self_hosted_height";s:3:"420";}}'
gallery:
    - 'a:1:{i:0;a:1:{s:6:"images";a:1:{i:0;a:2:{s:5:"image";s:0:"";s:7:"caption";s:0:"";}}}}'
review:
    - 'a:1:{i:0;a:4:{s:13:"overall_score";s:1:"0";s:14:"review_heading";s:0:"";s:12:"summary_text";s:0:"";s:8:"criteria";a:1:{i:0;a:2:{s:4:"name";s:0:"";s:5:"score";s:1:"0";}}}}'
music:
    - 'a:1:{i:0;a:6:{s:9:"embed_url";s:0:"";s:12:"embed_height";s:3:"420";s:16:"soundcloud_embed";s:0:"";s:33:"soundcloud_include_featured_image";s:1:"0";s:13:"spotify_embed";s:0:"";s:30:"spotify_include_featured_image";s:1:"0";}}'
image_size:
    - normal
post_size:
    - normal_post
featured_data:
    - 'a:1:{i:0;a:2:{s:12:"custom_image";s:0:"";s:12:"custom_title";s:0:"";}}'
is_featured:
    - '1'
show_featured_image:
    - '1'
show_tags:
    - '0'
show_share_buttons:
    - '0'
show_author_box:
    - '0'
show_related_posts:
    - '0'
hickory_post_fields:
    - 'a:14:{i:0;s:17:"hickory_post_type";i:1;s:5:"video";i:2;s:7:"gallery";i:3;s:6:"review";i:4;s:5:"music";i:5;s:10:"image_size";i:6;s:9:"post_size";i:7;s:11:"is_featured";i:8;s:13:"featured_data";i:9;s:19:"show_featured_image";i:10;s:9:"show_tags";i:11;s:18:"show_share_buttons";i:12;s:15:"show_author_box";i:13;s:18:"show_related_posts";}'
---
**Już szósty raz jadę do Kostrzyna. Kilometry znikają z licznika, latarnie przy autostradzie zlewają się w jedno. Za oknem ubywający księżyc, kilka dni po wielkim widowisku, gdy chował się w cieniu Ziemi. Niedaleko Kostrzyna na drogę wybiegają nam lisy. Oczy lśnią w ciemności.**

Każdy kolejny rok jest trudniejszy, bo tematy wydają się wyeksploatowane, wjazd na bungee przestał podnosić włosy na karku, a po festiwalu mogę chodzić z zamkniętymi oczami. Jest środa. Festiwal na ostatniej prostej przed startem, duża scena ruszy jutro, ale już dzisiaj pierwsze koncerty na ASP. W hotelu Bastion w Kostrzynie, gdzie stacjonuje trzon ekipy technicznej, poranna krzątanina.

Wjeżdżam na festiwal i gdy tylko wysiadam z klimatyzowanego samochodu czuję, że to będą trudne cztery dni. Z nieba leje się żar, a przejeżdżające quady wzbijają w powietrze tumany pyłu i piachu. W słońcu temperatura zbliża się do 40 stopni, w takich warunkach trudno wytrzymać na zewnątrz, a co dopiero fotografować.

Na polu spokój, prawie wszyscy ludzie schowani pod namiotami, daszkami z folii lub czymkolwiek co daje choć odrobinę cienia. Czekam do wieczora, aż zrobi się trochę chłodniej, robiąc tylko krótkie wypady na teren festiwalu. Tak będzie wyglądać moja praca przez kolejne dni.

#### Z pyłu powstałeś…

Przez cztery dni przeszedłem około 40 kilometrów, odwiedzając większość ważnych festiwalowych punktów. Nie udało się jedynie pojawić na koncertach na małej scenie (szkoda odwołanego występu Pablopavo, bo na niego pewno bym dotarł) oraz zostać dłużej na spotkaniach na wzgórzu ASP. Za to pakowałem się Wam do obozowisk, zastanawiałem czy uda się wymontować wiatrak z chłodnicy, ale przede wszystkim szukałem kadrów, na których uda się oddać festiwal i Wasze emocje.

Niektóre z nich odbiegają od cukierkowych, pomarańczowych od zachodzącego słońca ujęć z Instagrama. Ale przecież każdy, kto spędził na festiwalu chociaż parę godzin, wie że jest on tak samo piekny i kolorowy, jak uwalony błotem i męczący.

#### Przede wszystkim muzyki

W tym roku na dużej scenie dominował heavy-metal, ale dla mnie najciekawszym z zapowiadanych artystów nie był wcale Judas Priest, ale legendarny wokalista reggae Alpha Blondy. Przed koncertem udało nam się spotkać, przez chwilę porozmawiać i wykonać portret do serii “Reggae Faces”. Plan minimum wykonany! Tłum na wieczornym występie Alphy pokazuje, jak bardzo publiczność potrzebuje łagodniejszych brzmień.

Judas Priest, jak na gwiazdę przystało, ma swoje wytyczne dla fotografów – zgadzają się na tylko jedną osobę na scenie. Dlatego ja fotografuję koncert ze szczytu wieży, mając tuż nad głową potężne spoty, punktowo oświetlające muzyków. Dopiero w snopie świateł widać pył, który przez cały czas unosi się nad terenem festiwalu.

Gdy koncert kończy się, ja postanawiam jeszcze zrobić zdjęcie rozchodzącej się publiczności. “Horseman raised from the light”, śpiewa Judas Priest w utworze “The Four Horsemen”, a ja patrzę z niedowierzaniem na swoje zdjęcie, na którym wyraźnie widać sylwetki galopujących przez tłum koni.

I wreszcie moment, który narobił sporego medialnego szumu: podczas koncertu Tabu przed scenę wyjeżdza wypożyczony z Niemiec samochód strażacki, otoczony kordonem Pokojowego Patrolu. Długo polewa ludzi wodą. Wreszcie robi się trochę chłodniej, a mi przypominają się poprzednie edycje Przystanku Woodstock, gdy strażacy pomagali w ten sposób festiwalowiczom. Dla odmiany Internet, zamiast ochłonąć, dyskutuje o tym, czy pomogła niemiecka Straż Pożarna, czy niemiecki był jedynie wóz.

#### Mniej znaczy więcej, czyli o sprzęcie fotograficznym

Wypadałoby napisać kilka słów o sprzęcie. W zeszłym roku zabrałem ze sobą zdecydowanie za dużo. Pracowałem na Nikonie, ale próbowałem też fotografować Fuji X-T1. Niestety, tempo festiwalu wymusiło na mnie powrót do sprawdzonych rozwiązań, na zabawę i testy nie starczyło już czasu. Z kolei analogowe body Nikona F100 cały festiwal spędziło w torbie.

Dlatego w tym roku zdecydowałem się na minimalny zestaw – tylko Nikon D750 i obiektywy w zakresie od 17 do 200mm. Opłaciło się. Nie musiałem tracić czasu i energii na decydowanie, co zabrać ze sobą na scenę lub na pole, zapinałem tylko sakwy i mogłem ruszać do pracy.

Mimo kłopotów z plecami udało mi się bez większej kontuzji przetrwać cały festiwal. Bezcenny okazał się pas biodrowy, do którego przyczepiałem sakwy z obiektywami oraz reporterska uprząż, dzięki której ciężki sprzęt nie obciążał mi szyi. Mimo wysokich temperatur, Nikon D750 radził sobie znakomicie. Fotografowałem również wypożyczonym od Sigma Pro Center obiektywem Sigma 20/1.4.

#### W pył się obrócisz…

Kiedy wyjeżdżałem z Kostrzyna czułem naraz skrajne zmęczenie, zadowolenie (bo zdobyłem kilka dobrych kadrów), ale przede wszystkim smutek. Smutek, bo chociaż teoretycznie zmieniła się tylko nazwa i logo festiwalu, dla mnie symbolicznie skończył się Przystanek Woodstock i zaczęło coś zupełnie nowego.

Jurek Owsiak ogłosił dziś publicznie, że organizacja festiwalu powinna przejść z rąk Fundacji w ręce miasta, a on biegnie myślami w nowe miejsca, wyzwania i sytuacje. Te nieco zaskakujące słowa – jeśli w ogóle brać je na serio – utwierdzają mnie w przekonaniu, że Pol’and’Rock powoli przecina więzy łączące go z Przystankiem Woodstock, który był podziękowaniem dla wolontariuszy angażujących się w zbiórki Wielkiej Orkiestry Świątecznej Pomocy.

**Co będzie za rok? Nie wiem. Na razie obejrzyjcie zdjęcia i znajdźcie chwilę, aby podzielić się ze mną swoim komentarzem lub wrażeniami. Bardzo mi na tym zależy, lubię z Wami rozmawiać. Wszystko jedno, czy na woodstockowym polu, wśród namiotów czy tutaj, w internecie.**

![](../../../uploads/2018/08/PolandRock_2018_foto_Bartek_Muracki-1-1144-1.jpg)

![](../../../uploads/2018/08/PolandRock_2018_foto_Bartek_Muracki-2-1458-1.jpg)

![](../../../uploads/2018/08/PolandRock_2018_foto_Bartek_Muracki-3-1927-1.jpg)

![](../../../uploads/2018/08/PolandRock_2018_foto_Bartek_Muracki-9-6707-1.jpg)

![](../../../uploads/2018/08/PolandRock_2018_foto_Bartek_Muracki-8-8467-1.jpg)

![](../../../uploads/2018/08/PolandRock_2018_foto_Bartek_Muracki-7-7573-1.jpg)

![](../../../uploads/2018/08/PolandRock_2018_foto_Bartek_Muracki-6-0403-1.jpg)

![](../../../uploads/2018/08/PolandRock_2018_foto_Bartek_Muracki-5-0216-1.jpg)

![](../../../uploads/2018/08/PolandRock_2018_foto_Bartek_Muracki-4-3277.jpg)

![](../../../uploads/2018/08/PolandRock_2018_foto_Bartek_Muracki-10-5027-1.jpg)

![](../../../uploads/2018/08/PolandRock_2018_foto_Bartek_Muracki-11-0587-1.jpg)

![](../../../uploads/2018/08/PolandRock_2018_foto_Bartek_Muracki-12-0484.jpg)

![](../../../uploads/2018/08/PolandRock_2018_foto_Bartek_Muracki-13-1071-1.jpg)

![](../../../uploads/2018/08/PolandRock_2018_foto_Bartek_Muracki-14-0109-1.jpg)

![](../../../uploads/2018/08/PolandRock_2018_foto_Bartek_Muracki-15-0672-1.jpg)

![](../../../uploads/2018/08/PolandRock_2018_foto_Bartek_Muracki-21-0661-1.jpg)

![](../../../uploads/2018/08/PolandRock_2018_foto_Bartek_Muracki-20-0536-1.jpg)

![](../../../uploads/2018/08/PolandRock_2018_foto_Bartek_Muracki-19-8464-1.jpg)

![](../../../uploads/2018/08/PolandRock_2018_foto_Bartek_Muracki-17-0524-1.jpg)

![](../../../uploads/2018/08/PolandRock_2018_foto_Bartek_Muracki-18-8069-1.jpg)

![](../../../uploads/2018/08/PolandRock_2018_foto_Bartek_Muracki-16-3858-1.jpg)

![](../../../uploads/2018/08/PolandRock_2018_foto_Bartek_Muracki-22-8453-1.jpg)

![](../../../uploads/2018/08/PolandRock_2018_foto_Bartek_Muracki-23-8482-1.jpg)

![](../../../uploads/2018/08/PolandRock_2018_foto_Bartek_Muracki-24-4890-1.jpg)

![](../../../uploads/2018/08/PolandRock_2018_foto_Bartek_Muracki-25-8532-1.jpg)

![](../../../uploads/2018/08/PolandRock_2018_foto_Bartek_Muracki-26-0784-1.jpg)

![](../../../uploads/2018/08/PolandRock_2018_foto_Bartek_Muracki-27-0709.jpg)

![](../../../uploads/2018/08/PolandRock_2018_foto_Bartek_Muracki-28-4976-1.jpg)

![](../../../uploads/2018/08/PolandRock_2018_foto_Bartek_Muracki-29-4985-1.jpg)

![](../../../uploads/2018/08/PolandRock_2018_foto_Bartek_Muracki-30-3265-1.jpg)

![](../../../uploads/2018/08/PolandRock_2018_foto_Bartek_Muracki-31-9081-1.jpg)

![](../../../uploads/2018/08/PolandRock_2018_foto_Bartek_Muracki-32-3060-1.jpg)

![](../../../uploads/2018/08/PolandRock_2018_foto_Bartek_Muracki-33-3144-1.jpg)